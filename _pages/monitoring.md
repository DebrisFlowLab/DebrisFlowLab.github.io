---
layout: archive
title: "Monitoraggio"
permalink: /monitoring/
author_profile: true
redirect_from:
  - /monitoring
---

# Il gruppo di ricerca installa ogni anno durante il periodo estivo una rete pluviometrica nella valle del Boite. La rete è completata da alcune stazioni di monitoraggio, che nel corso degli anni sono state spostate a monitorare diversi bacini da colata detritica.
# Le stazioni installate sulla Forcella del Pomagagnon (2200 m s.l.m.), lungo il canale discendente da essa (1650 m s.l.m.) ed ai piedi del Campanile Dimai (1750 m s.l.m.) nell’area di Fiames, due chilometri a Nord di Cortina d’Ampezzo (BL) sono state dismesse dopo diversi anni di monitoraggio. 
# La prima misurava i dati di intensità del campo elettrico, la seconda permetteva, in assenza di innesco di colate detritiche, l’osservazione dei deflussi superficiali sui canali incisi sui ghiaioni a valle delle pareti rocciose e la terza i deflussi superficiali discendenti da un canale inciso sulle pareti del Picco Dimai. 
# Le misure di portata registrate da quest'ultima stazione tramite un trasduttore di pressione installato in un bacino realizzato allo sbocco del canale inciso sul Campanile Dimai hanno mostrato che gli eventi di precipitazione convettiva danno luogo ad una risposta impulsiva. 
# Le altre stazioni di monitoraggio insistono nei pressi delle aree di innesco dei bacini di Punta Nera (località Acquabona, Cortina d’Ampezzo, BL), Rio Gere (passo Tre Croci, Cortina d’Ampezzo, BL) e Rovina di Cancia (Borca di Cadore, BL). Anche queste, che negli anni hanno registrato l’innesco di svariate colate detritiche, permettono l’osservazione dei deflussi superficiali sui canaloni detritici a valle delle pareti rocciose.

Il gruppo gestisce una rete di stazioni di monitoraggio localizzate in siti chiave della Valle del Boite (BL), tra cui Rovina di Cancia, Fiames, Rio Gere e Punta Nera. Le attività di campo comprendono l’installazione e la gestione di strumentazione avanzata: pluviometri ad alta frequenza, trasduttori di pressione, videocamere, radar, laser scanner e disdrometri.
Il monitoraggio consente di osservare in tempo reale la risposta impulsiva del bacino agli eventi di precipitazione, di identificare gli idrogrammi liquidi e le condizioni di innesco delle colate detritiche, e di raccogliere dati fondamentali per la calibrazione dei modelli numerici.
Vengono inoltre realizzati rilievi topografici di alta precisione con UAV e tecnologie LiDAR, utili alla stima dei volumi mobilizzati e all’analisi dei cambiamenti geomorfologici pre- e post-evento.
